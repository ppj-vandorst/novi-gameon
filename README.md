# novi-golden-triangle-casino

Welkom bij Casino de Gouden Driehoek. Dit is een oefening bestaande uit acht losse opdrachten die aansluiten op de verschillende lessen die tijdens de cursus ‘Java programmeren’ worden gegeven. 

De casus is als volgt:
Casino de Gouden Driehoek is een casino met meerdere locaties in Nederland waar verschillende spellen gespeeld kunnen worden. Gezien de populariteit van internet casino’s heeft de directie besloten om de digitale markt te gaan betreden. In deze reeks van opdrachten zul jij een eerste testversie van het online casino ontwikkelen.

De applicatie die je gaat ontwikkelen zal een command line applicatie zijn waar met casino munten verschillende spellen gespeeld kunnen worden. Tijdens de opdrachten ga je een voor een de verschillende spellen bouwen om ze uiteindelijk te combineren tot 1 volledige casino applicatie.

## De opdrachten
### 1. Java Basis
Tijdens deze opdracht ga je met de basis Java concepten aan de slag en ga je het eerste casino spel bouwen: hoger of lager.

### 2. Relaties
Je gaat het spel Blackjack implementeren in de applicatie. Hierin zul je zowel met Java in het algemeen en de verschillende relaties tussen objecten kunnen oefenen.

### 3. Overerving & abstracte klassen
Om te oefenen met overerving en abstracte klassen ga je het Blackjack spel dat je in de vorige opdracht hebt opgezet uitbreiden. Het doel hierin is dat je verschillende varianten op Blackjack kunt toevoegen zonder enorm veel code te dupliceren.

### 4. Scope, access modifiers & keywords
Tijdens deze oefening gaan we een nieuwe set van spellen toevoegen aan de applicatie: fruit machines. Je zal hierin te maken krijgen met alle concepten uit de voorgaande oefening aangevuld met scope, access modifiers & keywords.

### 5. Static methods & overloading
Je gaat het spel galgje toevoegen aan de applicatie, hierin zul je kunnen oefenen met complexere logica, statische methodes en method overloading.

### 6. Interfaces
Alle spellen zitten nu in de applicatie, het doel van deze opdracht is om ze aan elkaar te knopen zodat je ze allemaal kunt spelen zonder steeds de applicatie te hoeven stoppen. Dat zal de uitdaging van deze oefening zijn.

### 7. Maven
De applicatie is nu zo goed als af, maar hij kan wel wat kleurrijker. Om dit voor elkaar te krijgen gaan we Maven toevoegen. Met Maven kun je eenvoudig een library toevoegen waarmee je wat kleur aan de applicatie kunt geven.

### 8. Unittesten met JUnit
Om te garanderen dat de applicatie blijft werken zoals bedoelt zul je ook unit tests moeten toevoegen. Dat is wat je tijdens deze opdracht zult doen voor een van de spellen.
