# novi-golden-triangle-casino

Welkom bij Casino de Gouden Driehoek. Dit is een oefening bestaande uit acht losse opdrachten die aansluiten op de verschillende lessen die tijdens de cursus ‘Java programmeren’ worden gegeven. 

De casus is als volgt:
Casino de Gouden Driehoek is een casino met meerdere locaties in Nederland waar verschillende spellen gespeeld kunnen worden. Gezien de populariteit van internet casino’s heeft de directie besloten om de digitale markt te gaan betreden. In deze reeks van opdrachten zul jij een eerste testversie van het online casino ontwikkelen.

De applicatie die je gaat ontwikkelen zal een command line applicatie zijn waar met casino munten verschillende spellen gespeeld kunnen worden. Tijdens de opdrachten ga je een voor een de verschillende spellen bouwen om ze uiteindelijk te combineren tot 1 volledige casino applicatie.
